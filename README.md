# ![alt text](https://github.com/ooad-2017-2018/Grupa4-X/blob/master/Resursi/novi_logo_100x100.png) Online Videoteka Fenix

## Grupa4-TeamX
**Članovi tima:**
* Amra Habibović
* Mujo Hadžić
* Adnan Gobeljić

**Opis teme:**

Fenix je aplikacija koja će omogućiti korisniku da se upozna sa najnovijim filmskim ostvarenjima kao i sa “evergreen” filmovima pri čemu može na jedinstven način da vodi evidenciju o filmovima koje namjerava da gleda ili koje je već pogledao. Fenix omogućava online kupovinu filmskih naslova te dodavanja istih u filmove koje korisnik posjeduje. Fenix je koncipiran kao jedna vrsta društvene mreže pa korisnik može da vidi kakav je dojam film ostavio na druge korisnike. Stoga svrha sistema jeste da omogući korisniku svojevrsno vođenje dnevnika o svojim filmovima te ocjenjivanja samog filma pomoću glasanja na taj način pomažući i drugim korisnicima. Neki od problema koji se javljaju je što nerijetko osoba ne može da pronađe na jednom mjestu željena aktuelna filmska ostvarenja ali isto tako nije u stanju da razluči kakva je kvaliteta filma bez utisaka drugih ljudi.  Pored toga korisnici ce moći da dodaju filmove na svoju “listu želja” za filmove koje namjeravaju da pogledaju. Omogućena je i pretraga drugih filmova kao i drugih korisnika koji koriste aplikaciju radi bolje interakcije između korisnika. Shodno tome Fenix predstavlja idealno rješenje mogućih korisničkih problema za korisnike koji žele kupiti odnosno unajmiti sistem.

**Procesi:**
* Registracija i prijavljivanje
  *  Osobe koje nemaju korisnički profil mogu doći do istog popunjavanjem osnovnih informacija o sebi(ime, prezime, username, password, email adresa ...). Persone koje su već registrovane na platformu mogu se logovati uz unošenje svog korisničkog imena i passworda.
* Odjavljivanje iz sistema
  *  Kada osoba završi sa svojim korištenjem aplikacije može se odjaviti sa sistema s tim da će svi podaci biti sačuvani i spremni za ponovno prijavljivanje korisnika. 
* Kupovina filma 
  *  Ukoliko korisnik poželi kupiti film, transakcija kupovine se vrši putem online servisa za plaćanje, i u slučaju uspješne transakcije korisniku biti omogućeno da downloaduje film u bilo kojem trenutku zapisom u bazu podataka.   
* Pretraga filmova po nazivu
  *  Korisnik pomoću search boxa može da pronađe traženi filmski naslov uz dodatne informacije o njemu.
* Pretraga korisnika po korisničkom imenu
  *  Korisnik pomoću search boxa može da pronađe traženog korisnika te pogledane filmove i listu želja korisnika.
* Dodavanje filmova na listu pogledanih filmova
  *  Filmove koje je korisnik pogledao može da stavi na svoju listu pogledanih filmova uz opcionalno ocjenjivanje filma  koja će biti zabilježena u bazu podataka i uvijek biti dostupna korisniku.
* Stavljanje filmova na listu želja
  *  Filmove koje korisnik želi da pogleda može da stavi na svoju listu želja koja će biti zabilježena u bazu podataka i uvijek biti dostupna korisniku.
* Korisničko ocjenjivanje filmova
  *  Korisnik je u mogućnosti da ocijeni film po skali 1-10 pri čemu će svaka ocjena biti upisana u bazu podataka te će to ocjenjivanje uticati na ukupnu ocjenu filma. 

**Funkcionalnosti:**
* Mogućnost registracije novog korisnika
* Mogućnost prijave postojećeg korisnika
* Mogućnost pretraživanja korisnika i filmova
* Mogućnost kupovine filmova
* Mogućnost ocjenjivanja filmova
* Mogućnost pregleda informacija o filmu (vrijeme trajanja, žanr, kratki sadržaj, glumci, reditelj...)
* Mogućnost pravljenja liste filmova za gledanje
* Mogućnost dodavanja filmova na listu pregledanih filmova

****Akteri:****

1. ADMINISTRATORI
   * Administratori su osobe kreatori sistema odnosno glavni odgovorni za implementaciju sistema u cjelini. Oni su zaduženi za održavanje sistema i baze podataka namijenjene za filmove i korisničke podatke i njihove preferense. Mogu upravljati oficijelnim Twitter accountom aplikacije, upravljati ažuriranjem i aktuelizacijom trenutnog stanja filmova te vrše kontrolu korisnika koji su registrovani na sistem najviše iz sigurnosnih razloga.

2. KORISNIK APLIKACIJE 
   * Korisnik aplikacije je osoba koja ima mogućnost kupovine filma, vođenja liste odgledanih filmova, vođenja liste filmova koje ima u planu da pogleda, pregleda ostalih korisnika te traženja korisnika i filmova.

3. SISTEM
   * Sistem čuva informacije o filmovima, korisnicima i njihovom listama pogledanih i željenih filmova, korisničkim ocjenama filmova te obavljenim kupovinama filmova putem aplikacije.



 

